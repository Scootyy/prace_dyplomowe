# Wielowymiarowa analiza uniwersytetów i szkół wyższych o profilu ekonomicznym na podstawie badania Ekonomicznych Losów Absolwentów w 2016 roku

## Autorzy
* Jakub Skotarek
* Krzysztof Sukiennicki

## Opis pracy
Celem pracy jest wielowymiarowa analiza uniwersytetów i szkół wyższych o profilu
ekonomicznym, z wykorzystaniem analizy głównych składowych oraz analizy skupień. 

Do projektu wykorzystano bazę danych badania ekonomicznych losów absolwentów (ELA) przygotowaną
przez Ośrodek Przetwarzania Informacji – Państwowy Instytut Badawczy (OPI PIB)
na zlecenie Ministerstwa Nauki i Szkolnictwa Wyższego. 

Praca dyplomowa składa się z czterech rozdziałów. Pierwszy z nich skupia się na pomiarze
losów absolwentów uczelni wyższych. Opisana w nim jest problematyka badania, jaki jest jego
cel, doświadczenia polskie oraz zagraniczne w prowadzeniu monitoringu, a także jak tworzone
są rankingi uniwersyteckie. 

Drugi z rozdziałów dotyczy ogólnopolskiego systemu monitorowania ekonomicznych losów
absolwentów. Szczegółowo opisuje on metodykę prowadzenia badania, a także wskaźniki jakie
zostały w nim wykorzystane, m.in.: zatrudnienie absolwentów, kontynuację edukacji, poziom
bezrobocia, doświadczenie zawodowe, a także jak kształtują się ich zarobki po ukończeniu studiów.
Rozdział podsumowuje eksploracyjna analiza danych. 

Trzeci rozdział obejmuje analizę głównych składowych w badaniu losów absolwentów.
Pierwsza część przedstawia teoretyczne podstawy analizy, następnie przeprowadzona jest implementacja jej metod w języku R, a następnie prezentowane są otrzymane wyniki.

Ostatni z rozdziałów jest nawiązaniem do wcześniejszego i dotyczy analizy skupień dla badanej
grupy absolwentów. W części teoretycznej opisana została idea prowadzenia analizy skupień,
miary niepodobieństwa, metody hierarchiczne i optymalizacyjne oraz miary oceny jakości.
W dalszej części rozdziału przeprowadzona została implementacja metod analizy skupień
w języku R, a na jej podstawie opracowano wyniki końcowe podsumowane ich interpretacją.
